Het "PeL" Constructieprogramma

Dit is de Java versie van het P.e.L. (Passer en Liniaal) programma.
Vroeger bestond dit programma enkel in een Windows-versie. Deze versie
is volledig hermaakt in Java. Het bewaart constructiebestanden in
XML formaat. De thuispagina is

http://mathsrv.ku-eichstaett.de/MGF/homes/grothmann/java/zirkel

Het programma heeft als doel meetkundige constructies met passer en
lineaal te simuleren. Een groot voordeel boven constructies op papier
is dat je de startpunten kan verplaatsen als de constructie klaar is.
Zo krijg je meer inzicht in de constructie als je merkt hoe ze
afhankelijk is van deze startpunten. Je kan ook meetkundige plaatsen
van punten laten tekenen.

Het programma is freeware (Gnu GPL-licensie). Op de reeds vermelde
thuispagina vind je links naar pagina's die details geven over deze
specifieke licensie. Het belangrijkste is dat de broncode vrij blijft,
zelfs als je ze aanpast of verwerkt in een eigen programma. De Nederlandse
vertaling die je in handen hebt, is een gevolg van de aanpasbaarheid
van het programma.

Het programma heeft meer mogelijkheden dan wat er zichtbaar is in
het menu. Een volledige documentatie vind je op de thuispagina. Je
kan deze documentatie trouwens ook downloaden en bekijken met een
browser naar keuze. Het installeerprogramma voor de windowsversie
installeert de documentatie standaard. Er is ook een tutorial 
beschikbaar. Hiervoor heb je een browser nodig die java ondersteunt.

Wie al veel ervaring heeft met alternatieve programma's voor interactieve
meetkunde (Cabri,...) zal snel met C.e.L. overweg kunnen. Hou rekening
met volgende tips:

-	Het programma maakt gebruik van de rechtermuisknop. Als je geen 
	rechtermuisknop hebt kan je de meta-toets gebruiken (bvb. bij
	Mac wordt dit de 'Appeltje'-toets). Deze rechtermuisknop wordt
	gebruikt om
	-	voorwerpeigenschappen te wijzigen
	- 	punten te bewegen
	-	labels van voorwerpen te verplaatsen
	
-	'Shift'-klikken maakt punten vast. Je kan het ook gebruiken om
	de lengte van lijnstukken vast te maken als je het gebruikt bij
	het aanklikken van het eindpunt van het lijnstuk.
	
-	'Control'-klikken is een snelle manier om voorwerpen te verbergen

-	Het programma heeft sneltoetsen. Je vindt ze in het menu, telkens
	na de naam van de functie. Meestal is het de eerste letter van 
	de Nederlandse benaming van de functie ('r' voor rechte, 'p' voor
	punt, 'c' voor cirkel, 'l' voor lijnstuk, 'i' voor intersectie,...).
	Het kan zijn dat je eerst rechts moet klikken in het constructie-
	venster (zodat de toetsenbord 'focus' bij de constructie is).

-	De statusbalk onderaan toont wat het programma verwacht als invoer
	van de gebruiker.


Veel plezier met dit programma!

Priv.-Doz. Dr. R. Grothmann
grothm@ku-eichstaett.de (or mga010@gmx.de)
Nederlandse vertaling: Jan Van Hee (Signaleer AUB fouten, onduidelijkheden,
... in de vertaling aan jan.van.hee@khleuven.be). 
