VÆRKTØJER i JavaPasser
	
	Hjælp til beregningsudtryk findes under 
	Hjælp, Korte hjælpetekster, Kommandotilstand.
---------------------------------------------------------------------------------

	En konstruktion består forskellige objekter der afhænger af
	hinanden. F.eks. afhænger et linjestykke af de to endepunkter.

	Denne tekst beskriver først begrebet objekter, deres 
	egenskaber og indbyrdes afhængighed.
	Derefter beskrives de forskellige værktøjer og indstillinger 
	som findes i programmets værktøjspanel, dvs. ikonerne. 
	Hold musen over ikonet et øjeblik, så kommer der en kort 
	beskrivelse af værktøjet. Når værktøjet er valgt, viser 
	statuslinjen hvilke skridt det pågældende værktøj venter.
	
OBJEKTER og EGENSKABER
	Et objekt har en række egenskaber som indstilles i 
	egenskabsdialogen. Det er en boks som kommer frem når man 
	højreklikker på objektet eller klikker med egenskabsværktøjet 
	(spørgsmålstegnet).
	
	Alle objekter har følgende egenskaber til fælles:
	
		Navn
		Beskrivelse
		Farve
		Bredde (smal, normal, bred)
		Om navnet vises (afgøres med en omskifter)
		Om talværdien vises (hvis en sådan kan defineres)
		Synlighed (afgøres med en omskrifter: vis/skjul objekt)

	Ud over de fælles egenskaber er der egenskaber der er specielle 
	for en bestemt objekttype. Punkter har f.eks. egenskaben udseende,
	dvs. om punktet tegnes som cirkel, firkant eller prik.
	
	Når objekterne konstrueres, bruges standardværdierne for alle 
	egenskaber. Disse indstillinger kan enten vælges ved ikonerne 
	på værktøjslinjen eller i menuen Indstillinger. 
	Efter konstruktionen kan de ændres i objektets egenskabsdialog som 
	åbnes ved at højreklikke på objektet eller ved at vælge værktøjet 
	indstillinger (ikonet med spørgsmålstegn). 
	Den kan også åbnes via menuerne. 
	Detaljerne i egenskabsdialogen omtales senere i forbindelse med
	egenskabsværktøjet 
	
	
OBJEKTER MED FAST STØRRELSE - egenskaben "Fast"
	Punkter, linjestykker, cirkler og vinkler kan under bestemte betingelser
	lægges fast på bestemte talværdier, så punktets placering, linjestykkets
	længde, cirklens radius eller vinklens størrelse ikke kan ændres.

	Ud over det kan man også konstruere cirkler med fast radius (som kun
	afhænger af et centrumspunkt) og vinkler med fast størrelse (som kun
	afhænger af to, ikke af tre punkter).
	
	Men det er muligt at lægge talværdien fast efter konstruktionen, hvis
	de rigtige punkter kan flyttes. For linjestykkers vedkommende skal et 
	endepunkt kunne flyttes, for cirkler radiuspunktet og for vinkler punktet
	på det andet ben. I så fald kan man indsætte en talværdi eller et
	beregningsudtryk. 
	
	Også punkter kan lægges fast hvis de ikke afhænger af andre objekter
	(i modsætning til f.eks. skæringspunkter). Når punkter skal lægges fast,
	skal der angives tal eller beregningsudtryk både for X og Y.
	
	Hvis man vil lægge et objekt fast på en bestemt talværdi allerede når
	det konstrueres, kan man trykke på skift-tasten når sidste punkt afsættes
	(eller vælge specielle værktøjer). Egenskabsdialogen åbner automatisk,
	og man behøver kun at indtaste et udtryk for talværdien. 
	På denne måde konstruerer man cirkler med fast radius som ikke er 
	bestemt af et radiuspunkt, og vinkelben som ikke er bestemt af et punkt.
	Detaljerne beskrives nedenfor under CIRKLER og VINKLER.
	
OBJEKTAFHÆNGIGHED, BESKRIVELSE (F11), SLETNING og FLYT BAGUD

	Objekter gemmes i den rækkefølge de konstrueres. Listen over konstruerede
	objekter ses ved at trykke F11 eller menuen Indstillinger, Beskrivelse.
	Når man sletter med Tilbage-tasten eller ikonet "Slet sidste objekt" 
	slettes altid det sidste objekt på listen, dvs. det sidst konstruerede.
	
	Med sletteværktøjetkan man frit vælge objekter der skal slettes, men 
	dermed sletter man samtidig alle andre objekter der afhænger af det 
	slettede objekt. Hvis man ved en fejl sletter et objekt der skal bruges, 
	kan det genskabes med værktøjet "Fortryd sidste slet", men det skal 
	ske inden man foretager flere sletninger.

	Det er muligt at ændre på rækkefølgen ved at bruge menuen Udfør, Flyt
	objekt opad på listen. Et objekt kan ikke sættes foran de objekter 
	det afhænger af, f.eks. en cirkel op foran sit centrumspunkt.
	Når man ændrer rækkefølgen, kommer en dialogboks frem hvor man kan
	indtaste den nye placering. Hvis feltet "Indsæt efter" er udfyldt, 
	betyder det at programmet viser det sidste objekt der er brugt i 
	konstruktionen. Det er ikke muligt at indsætte efter noget tidligere på
	listen.
	Hvis man ikke indtaster noget, men lader feltet stå tomt, rykkes det
	valgte objekt forrest på listen.
	
	Objekter tegnes i to omgange, først de objekter der skal være baggrund,
	f.eks. udfyldte flader og cirkelskiver, og derefter andre objekter
	som ikke skal dækkes af dem, f.eks. linjer og punkter.
	I egenskabsdialogen findes et ikon der skubber objekterne i baggrunden 
	ved tegningen.
	

---------------------------------------------------------------------------------
	DE ENKELTE VÆRKTØJER
---------------------------------------------------------------------------------

PUNKT
	
	Et punkt kan konstrueres på forskellige måder. Med punktværktøjet
	konstruerer man flytbare punkter som er basisobjekter for konstruktionen.
	De konstrueres ganske enkelt ved at klikke på tegnefladen. Hvis man 
	derved rammer et skæringspunkt mellem cirkler eller linjer, bliver man
	spurgt om skæringen skal konstrueres. Hvis man svarer nej, konstrueres
	i stedet et nyt punkt. (Spørgsmålet kan slås fra med menuen Indstillinger,
	Programindstillinger, Spørg før konstruktion af skæringspunkt).

	Punkter kan også konstrueres med skæringspunkt- eller midtpunkt-
	værktøjet som beskrives i næste afsnit.
	
	Disse punkter er ikke frie, men afhænger selvfølgelig af de to objekter 
	der skærer hinanden eller de to punkter som det er midtpunkt imellem.
	
	Et frit punkt kan også lægges fast, så det ikke kan flyttes med musen.
	Det gøres som ovenfor nævnt i egenskabsdialogen.
	
PUNKT PÅ OBJEKT
	Hvis man klikker på en linje, en halvlinje, et linjestykke eller 
	en cirkel, bliver der konstrueret et punkt på dette objekt 
	i stedet for et frit punkt. Det kan bevæges, men kun på linjen, 
	vinkelbenet eller cirklen, og når disse objekter flyttes,
	flytter punktet med. 
	I egenskabsdialogen for punkter kan man binde eller frigøre punkter.
		Hvis punktet er er bundet til et objekt og skal frigøres, 
		trykker man "Frigør fra objekt".
		Hvis punktet er frit og skal fastgøres, trykker man
		"Fastgør til objekt". Dialogen lukker nu, og man skal
		klikke på det objekt punktet skal fastgøres til.
	Hvis man trykker på mellemrumstangenten før man vælger objektet, vil
	det ikke blive flyttet i forhold til cirklen eller linjen, når disse
	flyttes. Normalt projiceres punktet på ny, så det flytter sig når linjen 
	eller cirklen bevæges.
	
	Man kan også bruge det særlige værktøj "Punkt på objekt" allerede ved
	konstruktionen.
	"Punkt på objekt" kan konstrueres på cirkler, linjer, halvlinjer, 
	linjestykker og vinkelben, men ikke på: vinkelmarkeringsbuer og siderne 
	af en polygon (hvis de ikke er konstrueret som linjestykker).
	
	Et punkt på et linjestykke kan ikke flyttes ud over endepunkterne. Et
	linjestykke hvor begge endepunkter ligger på et andet linjestykke, kan
	derfor ikke have fast længde.
	
	
SKÆRINGSPUNKT
	Med dette værktøj konstrueres skæringspunkter mellem to linjer, to 
	cirkler eller en linje og en cirkel. Computeren er nødt til at vide
	at skæringerne skal opfattes som punktet, selv om dette giver sig
	selv ved en konstruktion med papir, blyant, lineal og passer.
	
	Programmet forsøger at efterligne den virkelige konstruktion så 
	meget som muligt. Hvis man skal bruge et punkt i en konstruktion,
	f.eks. som centrum i en cirkel, og man klikker på en skæring, vil
	programmet spørge om skæringen skal konstrueres. Det svarer til
	at man ved tegning kan bruge skæringer som udgangspunker for
	en konstruktion.
	
	Læg mærke til at skæringen med en halvlinje eller et linjestykke
	kun er defineret, når den ligger inden for endepunkterne.

	Skæringspunkter kan konstrueres ved at man klikker på en skæring 
	eller ved at man klikker på to forskellige objekter efter 
	hinanden. I det sidste tilfælde bliver der konstrueret to skærings-
	punkter hvor det er muligt, dvs. ved skæring mellem to cirkler
	eller mellem en linje og en cirkel.
	
	I situationer hvor der er to skæringspunkter, kan det forekomme at 
	kun det ene kan bruges i konstruktionen. I den situation kan det
	være nødvendigt at angive at programmet skal bruge det punkt der
	er tættest på et andet, eller det punkt der er forskelligt fra
	et andet (på cirklen eller linjen). Det kan angives i egenskabs-
	dialogen.
	
MIDTPUNKT
	Et midtpunkt mellem to punkter kan konstrueres med et specielt
	værktøj med sit eget ikon. Det kan konstrueres med en klassisk
	konstruktion med passer og lineal, og værktøjet kan opfattes som
	en genvej. 
	Teknisk er der tale om et punkt der kun kan flyttes ved at flytte
	de punkter det ligger midt imellem, men det kan bruges som udgangs-
	punkt for videre konstruktioner på helt normal vis.
	

LINJER
Linje - halvlinje - linjestykke - linjestykke med fast længde

	Alle disse objekter afhænger af to punkter. Derfor må der vælges to 
	punkter ved konstruktionen. 
	Forskellen mellem dem drejer sig ikke kun om måden de bliver vist, 
	men også:
	1.	Punkter på en linje kan flyttes langs hele linjen, men 
		på linjestykker ikke ud over enderne og på halvlinjer 
		og vinkelben ikke forbi endepunktet.
	2.	Skæringspunkter forsvinder hvis punktet bevæger sig ud 
		over endepunkterne, og alt hvad der er konstrueret på
		grundlag af dem er ikke længere defineret - men kommer
		igen når punkterne igen flyttes inden for endepunkterne.
	3.	Man kan kun vælge halvlinjer, vinkelben og linjestykker
		ved at klikke inden for endepunkterne.
	
	Hvis mindst et af endepunkterne kan flyttes, kan man lægge
	længden af linjestykker fast i egenskabsdialogen. Punktet flyttes
	så langs linjestykket så den ønskede længde opnås. 
	I stedet for en talværdi kan man angive et beregningsudtryk.
	
	Det særlige værktøj "Linjestykke med fast længde" konstruerer altid
	et frit punkt ved andet klik.
	
	Værktøjslinjen og egenskabsdialogen for linjer indeholder et ikon for 
	"Delvis tegning". Det betyder at linjerne kun tegnes et lille stykke 
	længere end de punkter der ligger på dem, og det kan gøre konstruktionen
	mere overskuelig.
	
	Værktøjslinjen og egenskabsdialogen for linjestykker indeholder et ikon 
	for "Linjestykker som vektorer". Når det er aktiveret, tegnes de med en
	pilespids i den ene ende.
	

NORMALER OG PARALLELLE
	Disse to værktøjer fungerer stort set ens. I begge tilfælde skal man
	vælge en linje, halvlinje eller et linjestykke, og dernæst et punkt.
	Så konstrueres en linje gennem punktet, vinkelret på eller parallel
	med den valgte linje.
	De frembragte linjer kan anvendes i konstruktioner nøjagtig som alle
	andre linjer.

	Teknisk set konstrueres der en linje, men der er ingen mulighed for at
	konstruere dem delvist synlige, og dette punkt findes heller ikke i 
	egenskabsdialogen.
	
	
	Programmet konstruerer normaler til linjestykker og halvlinjer selv om
	det valgte punkt ligger uden for endepunkterne. I nogle tilfælde vil
	denne konstruktion være ugyldig, og man kan da sætte hak i punktet 
	"Begrænset" i egenskabsdialogen. Så konstrueres normalen kun inden for
	linjestykkets eller halvlinjens begrænsning.
	
	Bemærk at begge konstruktioner kan gennemføres med passer og lineal, så
	værktøjerne kan opfattes som forkortede konstruktioner.
	


CIRKLER
Cirkel - Cirkel ud fra radius og midtpunkt - Cirkel med fast radius

	Cirkel-værktøjet svarer til brugen af en passer. Aller enklest 
	sætter man spidsen i et punkt og tegner cirklen gennem et
	andet punkt. På samme måde venter værktøjet at man bruger to
	punkter.

	Programmet kan give sådanne cirkler en fast radius, hvis et af de
	to punkter kan flyttes. Radius angives i egenskabsdialogen som et
	tal eller beregningsudtryk.
	
	Passeren kan også bruges sådan at man først indstiller radius på en
	given længde og derefter sætter den i centrumspunktet. Værktøjet 
	"cirkel ud fra radius og centrum" virker på denne måde. I programmet
	gøres det ved først at vælge to punkter hvis indbyrdes afstand 
	bestemmer radius, og derefter vælge centrum.
	(I den klassiske geometri er denne konstruktion ikke tilladt, men
	en lidt mere indviklet, tilladt konstruktion giver samme resultat).
	
	Det tredje cirkelværktøj har en fast radius, men der skal ikke vælges
	noget punkt til angivelse af radius. Man konstruerer denne form ved
	at trykke på skift-tasten når man fastlægger radiuspunktet. Derved
	bliver der hverken konstrueret eller valgt et punkt, men i stedet 
	bestemmer stedet man klikker på størrelsen af radius. Egenskabsdialogen
	åbner sig, og man kan bekræfte valget eller indtaste et nyt tal eller
	beregningsudtryk.
	Værktøjet er især nyttigt i makrodefinitioner. Her behøver man kun at 
	have centrum som parameter, resten vælges af brugeren, og dermed opstår
	ikke nogen ugyldige konstruktioner. (Se nærmere i Hjælp til makroer). 
	
	Cirkler kan også gøres delvis synlige, så man kun ser cirkelslaget
	omkring punkter på periferien. Det gør konstruktionerne meget mere
	overskuelige. Indstillingen kan enten foretages som standard før 
	konstruktionen eller vælges i egenskabsdialogen.

	Cirkler kan også tegnes udfyldt.
	
MARKER VINKEL
	Værktøjet "Marker vinkel" tegner en bue for at markere en vinkel.
	Den kan ikke bruges til at konstruere noget. 
	Vinklen er bestemt af tre punkter ABC, og B er som normalt 
	vinkelspidsen. 
	Hvis "Tillad vinkler over 180°" er valgt med ikonet eller med menuen
	Indstillinger, Andre indstillinger, er rækkefølgen af punkterne 
	A og C vigtig. Så vises vinklen nemlig altid med punkterne imod
	urets retning.
	Hvis ikke "Tillad vinkler over 180°", vises altid den vinkel der
	er mindre end 180 °. Indstillingen kan ændres i vinklens
	egenskabsdialog.
	
	Egenskabsdialogen har også en række andre valg:
	1.	Vinkler kan vise navn og/eller størrelse (i °). 
	2.	Det er muligt at markere vinkler med tre forskellige 
		buestørrelser.Den største kan bruges til at tegne 
		cirkeludsnit, fordi vinkelbuen her altid tegnes ved A. 
	3.	Hvis andet vinkelpunkt kan flyttes, kan størrelsen af 
		vinklen lægges fast på et bestemt gradtal.
	4.	Man kan vælge at få vinkelbuen udfyldt med farve.
		

VINKELBEN
	I modsætning til "Marker vinkel" konstruerer værktøjet vinkelben
	et objekt der kan bruges i den videre konstruktion. Det drejer
	sig om en halvlinje, et vinkelben. 
	Man kan konstruere vinkelbenet med det særlige værktøj, eller
	med værktøjet "Marker vinkel", blot man trykker skift ved valget
	af punkt på det andet ben. 
	Uanset hvilken metode man vælger, bliver der ikke konstrueret 
	eller valgt et punkt på det andet ben. I stedet lægges benet 
	fast ved et gradtal, og egenskabsdialogen åbner så man kan 
	bekræfte eller ændre tallet.
	Hvis mærket i Fast er fjernet, kan vinklens størrelse ændres ved
	at trække i vinkelbenet med musen.
	
VINKLERS NAVNE
	Vinkler kan navngives med græske bogstaver, men det kræver
	desværre at man bruger Suns JRE som Javafortolker. 
	Hverken Netscape og Internet Explorer er i stand til at vise
	dem korrekt i Java. 
	Græske bogstaver kan indtastes f.eks. med \a for alfa.
		
	Hvis en vinkel er præcis 90°, eller hvis dens navn begynder med
	et punktum, tegnes den med et 90°-symbol.

	I vinklernes egenskabsdialog er der taget hensyn til alt dette.
	
	
FLYTTEVÆRKTØJ
	Alle objekter kan flyttes med højre musetast, men som alternativ
	kan man bruge flytteværktøjet (med venstre musetast).
	
ANIMATION

	Med animationsværktøjet kan punkter animeres, dvs. bevæges 
	automatisk langs en cirkel eller et linjestykke. Først vælger
	man et flytbart punkt der skal animeres, derefter de 
	linjestykker eller cirkler der skal bruges i animationen.

	For at få et punkt til at bevæge sig frem og tilbage langs et
	linjestykke, må man konstruere linjestykket i begge retninger
	(altså f.eks. AB og BA), og først vælge den ene og derefter
	den anden retning.

	Animationen går i gang når man klikker på et linjestykke
	eller en cirkel der allerede er valgt. den fortsætter indtil
	man vælger et værktøj, trykker på escape eller klikker på et
	tomt sted på tegnefladen.

	Animationer gemmes hvis de er aktive når konstruktionen gemmes, 
	og de udføres i så fald automatisk når filen åbnes igen. Hvis 
	sådanne animationer bruges i appletter (på Internetsider), kan 
	brugeren kun starte og standse animationen. Det er praktisk
	hvis brugren blot skal se resultatet, fordi værktøjet er lidt
	indviklet at bruge. Det kan dog også gøres tilgængeligt på
	værktøjslinjen.
	

SPOR - AUTOMATISK SPOR
	Disse vigtige værktøjer bruges til at tegne spor efter punkter 
	eller linjer som er konstrueret på grundlag af andre.
	Når udgangspunkterne flyttes med musen, kan man se sporet efter 
	det valgte punkt eller den valgte linje.
	
	Sporet efter et punkt viser de steder punktet har ligget, mens
	sporet efter en linje tegner indhyldingskurven, dvs. en kurve
	som linjen er tangent til under flytningen. 
	
	DeT automatiske spor adskiller sig ved at brugeren ikke selv skal
	flytte det valgte udgangspunkt. Det bevæges i stedet automatisk 
	langs en cirkel, en linje eller halvlinje eller et linjestykke. 
	Ved brug af dette værktøj spørges efter linjen/cirklen som 
	punktet skal bevæges langs.
	Når punkterne er valgt, vises sporet samtidig med at punkter
	og/eller linjer bevæges (animation). Ved klik på tegnefladen vises
	animationen alene uden spor, og ved et nyt klik standser animationen
	mens sporet gentegnes. Ved endnu et klik starter animationen forfra.
	Det automatiske spor er animeret, dvs. punktet bevæges langs linjen
	eller cirklen. Første gang man klikker på tegnefladen, forsvinder
	stedlinjen og kun punktets bevægelse ses. Anden gang standser 
	bevægelsen og kun sporet ses.
	På en ældre maskine, under ca. 500MHz, er beregningen af sporet 
	langsom, og man skal vente et øjeblik efter at valgene er foretaget.

	Stedlinjen beregnes igen hvis et af udgangspunkterne flyttes.
	Efter beregningen kan udgangspunkterne flyttes med venstre 
	musetast.
	
	Sporet tegnes kun indtil et andet værktøj bliver valgt eller
	der igen klikkes på sporværktøjet for at vælge ny objekter.
	Man kan dog bevare det i konstruktionen ved at trykke på
	Skift + Enter, men så kan sporet ikke længere animeres.
	
	Med begge værktøjer er det muligt at vise spor efter flere punkter
	eller linjer, man trykker blot skift-tasten ned mens man vælger
	objekter og slipper først tasten inden det sidste valg.
	
	Stedlinjer gemmes,når konstruktionen gemmes mens de er tegnet, 
	og de vises igen når filen åbnes. Hvis de var animerede da den 
	blev gemt, bliver de også animerede når filen åbnes, ellers ikke.
	
	
BEREGNINGSUDTRYK
	
	Beregningsudtryk kan afhænge af andre objekter og genberegnes
	konstant når de flyttes. 
	De kan flyttes lige som andre objekter. Normalt vises deres
	værdi, men man kan desuden (eller kun) vise en forklaring.
	Visningen indstilles lige som for alle andre objekter i 
	egenskabsdialogen. 

Beregningsudtryk skrives således:

	Mulige regnetegn er + - * / ^ 
	Potensopløftning skrives ^ (eller **).
	Beregningsudtryk følger den almindelige matematiske syntaks, herunder at
	*/ går forud for +-, og de følger parenteser. 
	Eksempel: 3.5*3+3/(4-5^2) 

	Objektnavne på linjestykker, cirkler og vinkler kan bruges. I så fald
	beregnes længden, henh. radius eller størrelse. Hvis navnet indeholder et
	mellemrum, skal det skrives i "". 
	Eksempel: AB/CD

Faste udtryk og indbyggede funktioner:

	pi (konstanten pi)
		
	x,y
	Funktionerne x(P) og y(P) beregner et punkts x- og y-koordinater. 
	Eksempel: x(P),y(P) : P's x- og y-koordinater.
		
	d
	d(P,Q) beregner afstanden mellem to punkter. 
	Eksempel: d(P,Q) : Afstanden mellem punkterne P og Q
		
	a
	a(A,B,C) beregner vinklen ABC. angle360 og angle180 omformer tallet til
	intervallerne 0° til 360°, henh. -180° til 180°.
	Eksempel: a(A,B,C) : størrelsen af vinkel ABC (med vinkelspids i B)
	Eksempel: angle360(A,B,C) : størrelsen af vinkel ABC, 
	angivet i intervallet fra 0° - 360°
	Eksempel: a(A,B,C) : størrelsen af vinkel ABC 
	angivet i intervallet fra -180° til 180°.

	if
	if(a,b,c) giver mulighed for betingede udtryk: 
	Hvis a er et gyldigt udtryk, returnerer funktionen b, 
	også hvis a ikke kan levere nogen værdi.
	Hvis a er et ugyldigt udtryk, returneres c.

	sum
	sum(a,b,c) returnerer summen af værdierne i parentesen.

	sign
	sign(a) giver  1 hvis a er positiv,-1 hvis a er negativ.

Matematiske funktioner:

	Programmet kender funktionerne sin, cos, tan, arcsin, arccos,
	arctan, sqrt, exp, log und abs. Derudover afrundingsfunktionerne 
	round, ceil und floor. 



UDFYLDTE POLYGONER
	
	Polygoners indre kan udfyldes med farve med dette værktøj.
	Polygonen defineres ved at klikke på hjørnepunkterne (mindst 3),
	og den tegnes når man klikker endnu en gang på et af punkterne.
	Hvis man aktiverer "Vis værdi", angives polygonens areal.

	Flader ser bedst ud hvis de tegnes med "tynd linje". I Java 1.3
	er de transparente (gennemsigtige). Hvis det ønskes kan dette 
	slås fra på værktøjslinjen, i menuen Indstillinger eller i
	egenskabsdialogen.
	
	Egenskabsdialogen giver også mulighed for at vælge om fladen skal
	tegnes foran eller bagved punkter og linjestykker.
	
TEKST
	
	Med dette værktøj kan vilkårlige tekster på flere linje indsættes
	i konstruktionen. Når værktøjet bruges, vælges først stedet hvor
	teksten skal ses, og derefter fremkommer et vindue hvor
	teksten kan indtastes.
	For at redigere teksten klikker man i dens øverste venstre 
	hjørne med egenskabsværktøjet.
	
VÆRKTØJET VIS/SKJUL OBJEKT
	
	Med dette værktøj kan objekters status ændres fra vist til skjult
	og omvendt. Man kan imidlertid kun ændre skjulte objekter ved at
	vise dem med værktøjet eller menupunktet "Vis skjulte objekter".
	
	Visningen af hvert enkelt objekt kan også indstilles i 
	egenskabsdialogen.
	
	Når et andet værktøj er valgt, bliver objekter skjult hvis man 
	klikker på dem mens Ctrl-tasten holdes nede.
	
	Hvis man holder skift-tasten nede mens man klikker på et objekt med
	værktøjet "Vis/skjul", bliver objekterne helt skjult. Det betyder at
	de heller ikke vises når indstillingen "Vis skjulte objekter" er 
	aktiveret. I så fald er de kun tilgængelige via menuen 
	Indstillinger, Beskrivelse (F11).
	Det kan være praktisk ved meget komplekse konstruktioner.
	
VIS SKJULTE OBJEKTER
	
	Denne omskifter afgør om de skjulte objekter ses (med lysere farve)
	eller skjules helt. Ikonet skal være trykket ned for at man kan
	få adgang til de skjulte objekter. Det kan også gøres via menuen, men ikke
	når konstruktioner udgives på WWW. Her er menuerne ikke tilgængelige.
	
	Værktøjet "Slet sidste objekt" virker forskelligt, afhængigt af 
	om "Vis skjulte objekter" er aktiveret eller ej. Hvis indstillingen
	er aktiveret, slettes de skjulte objekter der er konstrueret efter
	det sidste synlige objekt, hvis der er nogen.
	Når indstillingen er aktiveret, slettes det sidst tegnede objekt.

	Hvis en applet ikke indeholder nogen knapper, er funktionen tilgængelig
	ved højreklik.

INDSTILLINGER FOR NÆSTE OBJEKTER

	kan ændres med ikonerne
	1.	Farve på næste objekt
	2.	Bredde på næste objekt
	3.	Type af næste punkt
	4.	Delvis synlige cirkler
	5.	Delvis synlige linjer
	
	Med disse ikoner ændres standardindstillingen for objekter der 
	konstrueres efter valget. Nr. 1 - 3 ændrer udseende så de viser det 
	aktuelle valg, mens nr. 4 og 5 er trykket ned når de er aktiveret.
	
	
VIS NAVN - VIS STØRRELSE - LANGE NAVNE
	
	Disse indstillinger har også kun virkning for objekter der konstrueres
	efter at valget er foretaget. 
	Hvis de er aktiverede, betyder det henholdsvis at nye objekter altid
	har deres navne, henholdsvis værdi vist. Lange objektnavne 
	vedrører de navne programmet automatisk giver nye objekter. Hvis valget
	er aktiveret bruges navne som Punkt 1, Linje 1 osv. - ellers bruges
	forkortelser som P1 og l2.
	
VIS FARVER
	
	Med dette ikon kan man vælge at kun bestemte farver bliver vist. 
	Hvis man vælger farverne med det formål, kan det give en god oversigt
	over konstruktionens opbygning. 
	Ikonet ændres, så det aktuelle valg ses. Det består enten af alle 6
	farver eller af farven sort med kun en af de andre farver.
	
GITTER

	Dette ikon aktiverer eller deaktiverer visning af et koordinatgitter.
	Hvis gitteret vises, så vil nye punkter og punkter der bevæges med
	højre musetast gøres til gitterpunkter (dvs. anbringes i krydsene).
	
	
KOMMENTAR
	
	Ved tryk på ikonet vises konstruktionskommentaren (eller et tomt
	indtastningsfelt). Med skift-tasten nedtrykket vises kommentarfeltet
	for opgaver.
	
AFSPIL TRINVIS
	
	Med denne funktion kan man gå trinvis gennem konstruktionen. Der
	fremkommer en menu med knapper der ligner en kassette- eller 
	videobåndoptager. 
	Hvis en applet ikke indeholder nogen knapper, er funktionen tilgængelig
	ved højreklik.
	
	Det er muligt at indsætte pauser ("breakpoints") i afspilningen. På den
	måde kan man nøjes med at gøre holdt ved vigtige konstruktionsskridt.
	Det har betydning hvis man vælger "Afspil med pauser" som applet-stil
	når konstruktionen bruges på en webside.

BILLEDER OG BAGGRUND
	
	Omskifterknappen "Sæt eller slet baggrund" (med billede af et kamera)
	gør den aktuelle konstruktion til baggrundsbillede. Det gør det muligt
	at sammenligne ændringer med en tidligere udgave af konstruktionen.
	Det er også muligt at bruge andre billeder som baggrund via menuen 
	"Indstillinger, Baggrund". Det kan blandt andet bruges ved perspektiv-
	konstruktioner ud fra et fotografi. 
	Baggrundsbilleder kan være i .gif- eller .jpg-format.
	
	Den aktuelle konstruktion kan gemmes som billede i .bmp-format eller
	som vektorgrafik i .fig-formatet (bruges især i Unix/Linux-systemer).

