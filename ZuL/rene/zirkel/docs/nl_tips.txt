Belangrijke tips

	Op deze pagina vind je een aantal belangrijke dingen die iets minder
	evident zijn en waar in het verleden reeds gebruikers mee geworsteld
	hebben.


Lijnstukken met vaste lengte, cirkels met vaste straal enz. aanmaken

	Je kan dit op verschillende manieren doen. Nemen we het voorbeeld van
	het lijnstuk met vaste lengte. Je kan een gewoon lijnstuk tekenen en
	hiervan de eigenschappen wijzigen. In het dialoogvenster geef je
	dan een waarde voor de lengte en vink je 'vast' aan. Een kortere manier
	is de 'shift' toets ingedrukt houden als je het tweede eindpunt maakt. 
	Het dialoogvenster wordt dan voor jou geopend en de 'vast' keuzemogelijkheid
	staat al aangevinkt. Voor cirkels en zelfs voor punten is het 
	verhaal analoog.

	Er is nog een derde methode, en dat is gebruik maken van een speciaal
	gereedschap. In het menu vind je die bij "Acties->Vaste voorwerpen".
	Cirkels met een vaste straal zijn anders dan gewone cirkels omdat je
	geen tweede punt nodig hebt. Enkel een middelpunt en een lengte voor
	de straal volstaan. Voor hoeken is dit analoog. Een gewone hoek is
	bepaald door drie punten. Vaste hoeken zijn bepaald door twee punten
	en een getal.
	
Voorwerpen verbergen en tonen

	Dit doe je normaag gezien met het 'Verberg' werktuig. Kies dit 
	werktuig en klik op het voorwerp dat je wil verbergen. Om het terug
	zichtbaar te maken zit je met een probleem. Je moet terug op het voorwerp
	klikken maar je ziet het niet meer... De oplossing: zet eerst "Opties->
	Toon verborgen voorwerpen" aan. Nu kan je de verborgen voorwerpen 
	aanklikken om ze terug zichtbaar te maken. Je kan het tonen of verbergen
	van voorwerpen ook instellen in het dialoogvenster van het voorwerp.
	
	De snelste manier om iets te verbergen is op een voorwerp klikken met
	de 'control' toets ingedrukt.
	
	Je kan ook bvb. alleen de groene voorwerpen tonen via het menu ("Opties->
	Toon kleur")
	
	
Intersecties (snijdingen)

	Snijpunten moet je construeren. Dit doe je normaal gezien met
	het 'intersectie' werktuig (via het icoon of via het menu "Acties->
	Elementaire werktuigen->Intersectie"). Je kan ofwel op het snijpunt 
	zelf klikken, ofwel beide snijdende voorwerpen een voor een selecteren.
	Als een van beide voorwerpen een cirkel is, kan je twee snijpunten
	bekomen. Wat dan vaak gebeurt is dat het snijpunt dat men niet direct
	nodig heeft, wordt verborgen.
	
	Als het programma als invoer een punt vraagt kunnen er drie dingen 
	gebeuren:
	1. Als je op een vrije plaats klikt wordt er nieuw punt gemaakt.
	2. Als je op een bestaand punt klikt, wordt het geselecteerd.
	3. Als je op een snijpunt klikt dat nog niet werd geconstrueerd, dan
	wordt dit snijpunt aangemaakt (Dit wordt eerst aan de gebruiker 
	gevraagd.). Er is in dit geval een speciale optie om het ander
	snijpunt automatisch te verbergen.

	Soms is het nodig om duidelijk beide snijpunten uit elkaar te houden,
	omdat je bvb. 1 welbepaald snijpunt moet gebruiken. Je kan dan
	1 snijpunt apart behandelen door te bepalen dat een van de snijpunten
	verschillend moet zijn van een gegeven punt.
	

Fouten bij het gebruik van een macro

	Een macroconstructie loopt fout als de secundaire parameters niet in
	dezelfde volgorde aangeduid werden als bij de macrodefinitie was
	vastgelegd. Stel bvb. dat een macro twee lijnstukken als parameters
	heeft en dat de macrodefinitie ervan uitgaat dat het eindpunt van
	het eerste lijnstuk samenvalt met het beginpunt van het tweede. Als
	je nu bij het uitvoeren van de macro twee lijnstukken als parameter
	opgeeft waar het eindpunt van de eerste niet samenvalt met het beginpunt
	van de tweede, loopt de macro fout.
	
	Of stel: je macro maakt gebruik van twee concentrische cirkels. Twee niet-
	concentrische cirkels opgeven heeft geen enkele zin, en dus is het logisch
	dat het programma een foutmelding geeft.
	
	In het algemeen kunnen we zeggen dat dit soort problemen alleen voorkomt
	in macro's die cirkels of lijnstukken als parameters hebben.
	


Voor vragen: mijn e-mailadres is grothm@ku-eichstaett.de
Opmerkingen bij de vertaling: jan.van.hee@khleuven.be
