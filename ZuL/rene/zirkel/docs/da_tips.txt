Vigtige tips

	Denne tekst indeholder forskellige oplysninger som det har vist sig at
	brugerne ofte er i tvivl om. 

Konstruktion af linjestykker med fast længde, cirkler med fast radius osv.

	Man kan konstruere et normalt linjestykke og derefter åbne egenskabs-
	dialogen med et højreklik, indtaste længden og afkrydse "Fast". Man kan
	også åbne egenskabsdialogen ved at vælge værktøjet "Indstil 
	objektegenskaber." 
	Man kan også indtaste de faste værdier allerede under konstruktionen. Det 
	gøres ved at trykke skift-tasten nede mens man vælge linjestykkets andet 
	endepunkt. Hvis linjestykket kan tildeles fast længde, åbner 
	egenskabsdialogen sig automatisk, og man behøver kun at indtaste længden. 
	På samme måde går man frem ved vinkler, cirkler og punkter. 
	Når det drejer sig om punkter, bliver deres koordinater fastlagt.

	Læg mærke til at f.eks. et linjestykke kun kan få fast længde hvis et af
	endepunkterne kan flyttes frit og ikke afhænger af andre punkter.
	
	Man kan også bruge beregningsudtryk til at fastlægge størrelserne. 
	Syntaksen i beregningsudtryk er forklaret under Hjælp, Korte hjælpe-
	tekster. Forklaringen findes både i teksten om værktøjer og teksten 
	om kommandotilstand.
	
	Der findes også specielle objekter med faste størrelser, nemlig 
	cirkler og vinkel med fast størrelse. Sådanne cirkler har intet radius-
	punkt, og vinklerne har ikke noget punkt på andet ben. Man kan ikke 
	ændre en normal cirkel eller vinkel via egenskabsdialogen, for der er
	tale om en anden type objekt. 
	De faste størrelser skal med allerede i konstruktionen. Det kan gøres 
	enten ved at trykke skift-tasten ned under konstruktionen, eller ved
	at vælge de særlige værktøjer som konstruerer disse objekter. 
	

Vis og skjul objekter

	Her bruges værktøjet "Skjul objekt", dvs. ikonet med spøgelset.
	For at gøre skjulte objekter synlige igen, skal man imidlertid først
	vælge indstillingen "Vis skjulte objekter" enten i værktøjspanelet eller
	i menuen Indstillinger.
	Ændringen kan også foretages i objektets egenskabsdialog. 
	
	Den letteste måde at skifte mellem vis og skjul er at klikke på objektet
	med CTRL-tasten nedtrykket.
	
	Man kan også skjule alle objekter med en bestemt farve ved hjælp af 
	værktøjet "Vis udvalge farver" eller ved menupunktet Indstillinger, 
	Vis farver.
	
Skæringspunkter

	Skæringspunkter skal konstrueres før skæringen kan bruges i en videre
	konstruktion. 
	Normalt konstrueres de med værktøjet "Skæringspunkt". Det vælges i 
	værktøjspanelet, med menupunktet Udfør, Simple værktøjer, Skæringspunkt, 
	eller med genvejstasten x.
	Når værktøjet er valgt, kan man enten klikke direkte på skæringen eller
	på de to objekter hvis skæringspunkt skal konstrueres. 
	

	Når skæringspunktet skal bruges i den videre konstruktion, kan man som
	regel undgå at vælge værktøjet. Når programmet forventer at der angives
	et punkt, kan der ske tre forskellige ting:
	1. Hvis man klikker på et tomt sted, opstår et nyt punkt.
	2. Hvis man kllikker på et eksisterende punkt, bliver det valgt.
	3. Hvis man klikker på en skæring, konstrueres skæringspunktet automatisk.
	   (I menuen Indstillinger, Programindstillinger, kan man vælge om der
		 skal spørges før skæringspunktet konstrueres). 
	
	Hvis der indgår en cirkel i skæringspunktet, er der altid to skærings-
	punkter. Hvis man klikker på cirklen og det objekt den skærer, konstrueres 
	begge to. Hvis man derimod klikker på selve skæringen, konstrueres kun
	dette skæringspunkt. 
	Man kan konstruere begge punkter og skjule eller slette det ene. I egen-
	skabsdialogen for et skæringspunkt kan man indstille at det altid skal 
	være forskelligt fra et andet punkt. Det er nogle gange nødvendigt. 

Spor

	Der findes spor som brugeren frembringer ved at trække et punkt, og 
	automatiske spor. Hver har sit værktøj. 
	Spor konstrueres manuelt på denne måde: Først vælges de punkter hvis 
	stedlinje skal tegnes. Man kan evt. vælge flere punkter ved at trykke på 
	skift-tasten mens man klikke, undtagen ved sidste punkt). Herefter vælges
	det punkt der skal flyttes, og man trækker punktet. Det kan ske med venstre
	eller højre musetast.
	De punkter hvis stedlinje tegnes, skal naturligvis afhænge af det punkt der
	flyttes, hvis der skal komme et spor ud af det.
	
	Til automatiske spor vælger man et eller flere punkter hvis stedlinje
	skal tegnes, men inden man vælger det punkt der skal flyttes, skal man 
	vælge det objekt som punktet skal flyttes rundt på. Det kan være en linje, 
	halvlinje, linjestykke eller cirkel. Når punktet der skal flyttes derefter
	vælges, tegnes sporet automatisk. 
	
	Begge slags spor kan tegnes automatisk når man bruger en konstruktion i
	en Java-applet. Når et spor er synligt i konstruktionen, bliver det 
	tilsvarende felt i Gem som HTML-dialogen automatisk udfyldt rigtigt.
	
	

Vinkler
	
	Vinkler er som standard altid under 180°. Denne indstilling kan ændres ved at
	klikke på ikonet "Tillad vinkler over 180°", ved menupunktet Indstillinger, Andre
	indstillinger, Tillad vinkler over 180° eller med genvejstasten CTRL+F12. Den kan
	også ændres individuelt i egenskabsdialogen for en vinkel. 
	
	

Tastatur
	
	Næsten alt kan styres ved tastaturet. Genvejstasterne kan ses i menuerne.

Fejl ved makrobenyttelsen

	Denne fejlmelding møder man i makroer der har cirkler eller linjestykker
	som parametre. Ved brugen skal man have samme konfiguration af endepunkter
	(for linjestykker) eller centrer (for cirkler) som ved makrodefinitionen.  
	
	Hvis en makro f.eks. er defineret med linjestykket AB og linjestykket BC
	som parametre, så skal man ved brug af makroen angive to linjestykker med
	et fælles endepunkt. Et andet eksempel: hvis makroen har to koncentriske
	cirkler som parametre, giver det en fejl hvis man kalder makroen med 
	to cirkler med hver sit centrum. 
	Alt andet ville også være meget forvirrende.

Forfatterens e-mail-Adresse er grothm@ku-eichstaett.de - oversætteren er
niels.johnsen1@skolekom.dk

