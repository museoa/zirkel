Geometrieprogrammet "JavaPasser"

	Dette er en dansk oversættelse af Java-versionen af mit program 
	Z.u.L. (Zirkel und Lineal) som oprindelig kun kørte under Windows.
	Her er der tale om en fuldstændig omprogrammering med et ændret 
	filformat som bygger på  Web-standarden XML. 

	Programmet skal simulere geometriske konstruktioner på computeren,
	sådanne konstruktioner som er almindelige i skolen. Til forskel 
	fra konstruktioner på papir kan udgangspunkterne bagefter flyttes,
	så man kan opnå yderligere indsigt i konstruktionen.
	Desuden er det muligt at tegne spor (stedlinjer og indhyldingskurver)
	og at definere og bruge konstruktions-makroer. 
	
	Programmet er Freeware under Gnu GPL (General Public License). 
	På hjemmesiden ovenfor findes detaljerede oplysninger om licensen. 
	Det væsentligste punkt er at kildekoden også i forandrede versioner
	skal forblive frit tilgængelig.
	
	JavaPasser fungerer i det væsentlige som ethvert andet program med en
	intuitiv brugerflade. På hjemmesiden findes en fuldstændig 
	dokumentation som også kan installeres lokalt hvis den ikke allerede
	er tilstede. Denne dokumentation findes dog endnu ikke på dansk.

	Dokumentationen er skrevet i HTML og kan ses med enhver browser.
	Der er også en vejledning på hjemmesiden, og for at gennemarbejde 
	den skal man bruge en moderne browser der kan køre Java-Appletter. 

	Man lærer hurtigt at bruge programmet, bare man er opmærksom på:
	
	-	JavaPasser bruger højre musetast. ((I systemer uden højre 
		musetast må man bruge en tastkombination). 
		Højre musetast bruges til at
		-	ændre objektegenskaber
		-	flytte udgangspunkter for konstruktionen
		-	flytte labels som angiver objektnavne.
	
	-	Programmet har tastaturgenveje som er anført i parentes ved 
		de enkelte menupunkter. For at de virker, skal tastaturfokus 
		ligge i konstruktionsområdet. Hvis det ikke er tilfældet, 
		højreklikker man på et tomt sted i området. 
	
	-	Skift-klik og Control-Klik har en særlig betydning: 
		
			Skift-klik bruges under konstruktion med musen til at 
			give objekter en fast værdi (et punkts koordinater, 
			et linjestykkes længde, en cirkels radius 
			eller en vinkels størrelse). 
			
			Skift-klik bruges også når der vælges flere objekter 
			på en gang, f.eks. ved tegning af polygoner. 
			Der klikkes med skift-klik indtil det sidste objekt, 
			og når skift-tasten slippes er programmet klar over 
			at der ikke skal vælges yderligere objekter.
		
			Control-klik skjuler objekter. 
	
	-	I statuslinjen under konstruktionsområdet bliver der med ord 
		beskrevet hvilken handling programmet venter. 

	
Forfatteren ønsker god fornøjelse!

Priv.-Doz. Dr. R. Grothmann
http://www.rene-grothmann.de/

Dansk oversættelse: Niels Johnsen, niels.johnsen1@skolekom.dk
