Hovedvinduet

	Her ser du JavaPasser's hovedvindue. Det viste udsnit indeholder naturligvis 
	konstruktionen, og dette udsnit kan rykkes med piltasterne. Det kan
	forstørres og formindskes med +/- - tasterne.

	Ovenover konstruktionen er værktøjslisten. Ikonernes viser såkaldte 
	værktøjstips når markøren står stille over dem et øjeblik. På den måde kan du 
	let se ikonernes funktion. Til venstre er de ikoner som frembringer eller 
	ændrer konstruktionen, og til højre ikoner som ændrer indstillinger, 
	konstruktionsvalg eller standarder.

	Under konstruktionen er statuslinjen. Her kommer der meddelelser fra 
	programmet,f.eks. om hvad brugeren forventes at gøre som næste skridt. 
	Hvis "Indstillinger, Konstruktion med mus" er slået fra, er der i stedet en 
	indtastningslinje. Her kan du konstruere figurer ved hjælp af kommandoer.

	JavaPasser har også en menulinje. Menuerne indeholder hvor de samme
	funktioner som kan udføres ved tryk på ikonerne, men derudover også
	andre valgmuligheder, blandt andet gemme og åbne filer.

Konfiguration af værktøjspalet

	Værktøjslisten kan konfigureres ved hjælp at menupunktet Indstillinger, 
	Rediger værktøjspalet. Dialogboksen giver mulighed for at fjerne ikonerne 
	for alle værktøjer fra værktøjslinjen. De fravalgte værktøjer kan stadig 
	bruges via menuer eller tastaturgenveje.
	
	Værktøjspanelet kan indstilles så det ses under konstruktionen. Panelet kan 
	fylde en eller to linjer. Hvis det indstilles til at fylde en linje, bliver 
	kun de nødvendigste værktøjer vist, og kun hvis de er valgt i menupunktet 
	Rediger værktøjspalet. 
		
Enkle indstillinger til skolebrug
	
	Hvis dette punkt er valgt under Indstillinger, Programindstillinger, kan man
	kun udføre de konstruktioner der vises på værktøjspaletten. Andre 
	konstruktioner kan ikke udføres, vises ikke ved valget "Vis skjulte objekter", 
	og kan heller ikke indgå i makroer eller i beskrivende konstruktioner.
	
	Denne indstilling har først virkning fra næste programstart. Ud over menuen 
	kan den vælges ved en kommandolinjeparameter (-r). 
	
Brug af musen
	
	Venstre musetast vælger koordinater eller objekter i konstruktionsvinduet.
	På værktøjspanelet viser en nedtrykket knap hvilket værktøj der er i brug. I 
	statuslinjen gentages denne. Derudover kan bruges se hvilke handlinger der 
	forventes for at gennemføre den ønskede konstruktion. For at konstruere et 
	punkt skal man for eksempel trykke på knappen punkt, og statuslinjen fortæller 
	brugeren at der skal afsættes et punkt. Det gøres med venstre musetast.
	
	Andre værktøjer forventer flere objekter. For at konstruere en linje skal man
	vælge to punkter som allerede findes i konstruktionen. Det gøres også med
	venstre musetast, og de valgte objekter vises med rødt indtil konstruktionen 
	er færdig. Linjer og cirkler vælges ved at man klikker på dem.
	
	Hvis flere objekter ligger meget tæt sammen, kommer der en liste over valg-
	muligheder frem. På denne liste kan man vælge ved dobbeltklik eller ved
	at markere og derefter trykke OK. På listen er objekter vist med deres farve; 
	svagt, hvis de er skjulte. Det er naturligvis hensigtsmæssigt hvis lange 
	objektnavne er aktiveret. De korte navne som objekterne automatisk får, 
	adskiller sig kun ved bogstaver eller tal. 
	
	Når man vælger et punkt, skal man lægge mærke til at der automatisk afsættes
	et punkt når der klikkes på et tomt sted i konstruktionen. Det kan give pro-
	blemer hvis man ikke rammer det ønskede punkt præcist, men når man har vænnet
	sig til det er det meget praktisk. Også skæringspunkter bliver konstrueret 
	automatisk,	men programmet spørger først. Normalt skal skæringspunkter 
	konstrueres ved brug af skæringsværktøjet.   

	Hvis man trykker på skift når man skal vælge sidste punkt til konstruktionen
	af et linjestykke, en cirkel eller en vinkel, så åbnes en dialog hvor der kan
	vælges faste størrelser. Man behøver kun at indtaste længden/radius/vinklen. 
	På tilsvarende måde får et punkt faste koordinater, når det bliver afsat med 
	skift-tasten trykket ned. 
	
	Højre musetast har to betydninger. Den kan bruges i stedet for flytteværktøjet
	til at flytte punkter og labels, og den kan bruges i stedet for egenskabs-
	værktøjet til at indstille egenskaberne for et objekt. Et punkt der kan 
	flyttes, bliver flyttet når man trækker det med højre museknap trykket ned. 
	Højreklik åbner egenskabsdialogen, både for punkter og for andre objekter.
	
	Også objektnavne (labels) kan flyttes med højre musetast. Hvis man 
	højreklikker på en label uden at trække, springer den tilbage hvor den normalt 
	ville ligge.
	
	Højre musetast kan også bruges til at flytte tastaturfokus til konstruktions-
	vinduet hvis fokus ligger et andet sted. Man højreklikker bare på et tomt sted
	i konstruktionen.
	
	Hvis man trykker på CTRL-tasten mens man klikker på et objekt, bliver det 
	skjult uden at man behøver at bruge skjul/vis-værktøjet.

Tastaturet	
	
	Alle værktøjer har en genvejstast, enten et bogstav, et tegn eller et tal. Du 
	kan se dem i menuerne ved siden af det tilsvarende værktøj. Læg mærke til at 
	der skal bruges små bogstaver, så hverken Skift eller Caps Lock skal trykkes 
	ned.
	
	Også Indstillinger og andre menupunkter har genvejstaster, ofte 
	tastekombinationer hvor der indgår en funktionstast. 
	
	Piltasterne flytter konstruktionen i forhold til vinduet, og +/- forstørrer 
	eller formindsker billedet. Slettetasten (backspace, baglæns pil) sletter det
	sidste konstruktionsskridt.
	
	Når programmet fungerer som applet i en webside, kan man kun bruge tastatur-
	genveje til de værktøjer der er vist i menulinjen.
