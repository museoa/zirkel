Macro's
	
	Bij het maken van constructies komt het voor dat je geregeld een
	aantal stappen herhaalt. Je moet bvb. voor een constructie 10 keer
	het zwaartepunt van een driehoek construeren. Dit is tijdrovend en
	saai routinewerk. Jammer genoeg is er geen 'zwaartepunt' werktuig
	in het menu te bespeuren. Je kan echter je eigen 'zwaartepunt' werktuig
	maken. We spreken dan over een macro.
	
	Om een macro te maken voer je de constructie 1 keer uit. In boven-
	staand voorbeeld teken je drie punten, 2 middelpunten, 2 zwaartelijnen
	en het zwaartepunt als intersectie van de zwaartelijnen. Je 'leert'
	de macro dan wat de gegevens zijn (de zogenaamde 'parameters')waar 
	de gebruiker van vertrekt (hier: de drie hoekpunten). Vervolgens
	'leer' je de macro wat het eindresultaat (de zogenaamde 'doelen')
	is.
	
	Je kan ook in beschrijvende constructies macro's gebruiken. Meer 
	info vind je in "help->beschrijvende constructies".
	

Macro maken

	Om een macro aan te maken kan je gebruik maken van het macro-
	werktuig (icoon met als korte uitleg "macro parameters/doelen/
	definitie). Volg nu volgende stappen:
	1. Klik op het werktuigicoon. Het icoon verandert van uitzicht.
	2. Selecteer met de muis de macroparameters (bvb. de drie hoekpunten).
	3. Klik opnieuw op het werktuigicoon. Het icoon verandert opnieuw.
	4. Selecteer de doelen
	5. Klik opnieuw op het werktuigicoon, dat opnieuw verandert.
	6. Vul de gegevens in het definitievenstertje in.
	
	Opmerkingen bij stap 4:
	Je krijgt alleen die voorwerpen te zien die op basis van de
	macroparameters kunnen geconstrueerd worden. Selecteer nu alle
	gewenste doelen. Als je niets selecteert, zullen alle zichtbare
	voorwerpen door de macro worden geconstrueerd. Doelen nemen de
	standaardinstelling voor kleur en lijkdikte over. Alle andere 
	voorwerpen krijgen dezelfde stijl als bij het maken van de
	macro, behlave de zwarte voorwerpen, die de standaard ingestelde
	kleur zullen overnemen. Alle verborgen voorwerpen worden ook 
	geconstrueerd als verborgen voorwerpen. Er is echter ook een optie
	om alle voorwerpen die geen doelen zijn toch automatisch te
	verbergen, zelfs als ze zichtbaar waren in de constructie.  Als
	de macro in beschrijvende modus gebruikt wordt kan de gebruiker
	alleen een naam aan doelobjecten geven. Daarom moet je steeds
	minstens 1 doelvoorwerp aanduiden in een macro.
	
	Opmerkingen bij stap 6:
	Je kan in dit dialoogvenster de macronaam en commentaar ingeven.
	Tevens kan je de aangeven wat de macro aan de gebruiker komt
	vragen voor elk parametervoorwerp. Dit doe je door in de vakjes
	te klikken en de tekst die daar al staat (bvb. "P1") te wijzigen
	in een zinvolle boodschap voor de gebruiker (bvb. "Eerste punt").
	Je kan ook aangeven of alle voorwerpen buiten de macrodoelen moeten
	verborgen worden of niet. Het is tenslotte mogelijk om de gebruiker
	naar een waarde te vragen als de macro uitgevoerd wordt (voor bvb.
	de straal van een cirkel of de grootte van een hoek). Om dit te doen
	vul je de naam van de cirkel of de hoek in in het veldje onderaan
	in het dialoogvenster. De gebruiker kan dan als de macro uitgevoerd
	wordt elke wiskundige uitdrukking ingeven.	


Macro's bewaren en laden

	Je kan een macro ofwel samen met de constructie ofwel apart bewaren
	en inladen. Het bestandsformaat voor een macrobestand is identiek
	aan het normale bestandsformaat, maar het bevat alleen macro's
	en geen constructie. Als de optie om macro's samen met de constructie
	te bewaren 'aan' staat, dan worden de macro's samen met de constructie
	bewaard. Als dit soort van bestand wordt ingeladen krijgt de
	gebruiker een waarschuwingsboodschap als hij een bestaande macro
	wil overschrijven. Om je constructie naar HTML te exporteren moet je
	de macro's samen met de constructie bewaren.


Een macro uitvoeren

	Dit doe je met het "macro uitvoeren" werktuig, dat je ofwel via de
	iconen in de werktuiglijst, ofwel in het menu ("Macro's->Macro uitvoeren")
	selecteert. Je moet dan de gewenste macro selecteren uit een lijstje.
	Als je echter de 'Shift' toets ingedrukt houdt terwijl je op het icoontje
	drukt, wordt de laatst uitgevoerde macro automatisch gekozen. Het programma
	vraagt dan naar elke parameter en toont telkens de voorwerpen die het
	verwachte type hebben.
		
	Je kan ook een macro starten met de rechtermuisknop (als er maar 1 muisknop
	is, doe je dit door een speciale toets ingedrukt te houden als je klikt, bvb.
	bij Mac: 'Appeltje' toets indrukken en dan klikken). Kies dan gewoon de gewenste
	macro uit het lijstje.
	
	Als je de tekst "Spatiebalk kiest ..." te zien krijgt, kan je het voorwerp
	gewoon selecteren door op de spatiebalk te duwen. Dit is vooral handig
	als je de macro verschillende keren moet uitvoeren.
	
	De macro wordt dan uitgevoerd. Als de macro een waarde nodig heeft voor
	de straal van een cirkel of voor een hoek, dan krijg je een dialoogvenster,
	waar je dan een uitdrukking kan invullen.
	

Soorten parameters

	Punten zijn het gemakkelijkst te gebruiken als macroparameters. Andere
	types voorwerpen zijn echter ook mogelijk.
	
	Lijnstukken, stralen (halfrechten), rechten en cirkels genereren 
	'secundaire' paramters, nl. de twee eindpunten of het middelpunt.
	Op die manier wordt het gebruik van de macro iets eenvoudiger. Je
	moet er echter wel voor zorgen dat je dit soort van paramters (lijn-
	stukken, stralen, ...) correct gebruikt. Zo bvb. als de macro twee
	concentrische cirkels als parameters verwacht, moet je ook daadwerkelijk
	twee concentrische cirkels opgeven. Of ook, als een macro twee lijnstukken
	AB en BC als invoer verwacht, dan moet je ook twee lijnstukken waarvan
	het beginpunt van de tweede samenvalt met het eindpunt van de eerste, aanduiden.		

	Rechten en stralen bestaan in twee verschillende types: ofwel met twee
	bepalende punten, ofwel met 1 bepalend punt (bvb. evenwijdige rechte). In
	de macro worden rechten, stralen en lijnstukken bewaard zonder punten als
	deze punten niet gebruikt worden in de macroconstructie of als er maar 1
	bepalend punt is. Je kan in dat geval elke willekeurige rechte als
	parameter kiezen. Als de macroconstructie echter wel een van de twee
	bepalende rechten gebruikt, moet je een rechte,... van hetzelfde type
	(met twee bepalende punten) gebruiken.
	

Uitdrukkingen in macro's

	Als je een uitdrukking in een macro gebruikt, zullen de parametervoorwerpen
	die in deze uitdrukking voorkomen correct worden vervangen. Een raad echter:
	vermijd dit soort van "constructie", aangezien je je er niets anders dan problemen
	mee op de hals haalt.	


	
